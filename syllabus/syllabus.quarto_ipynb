{
  "cells": [
    {
      "cell_type": "markdown",
      "metadata": {},
      "source": [
        "---\n",
        "title: \"Syllabus dell'insegnamento di Psicometria -- A.A. 2024-2025\"\n",
        "date: today\n",
        "date-format: \"DD MMMM, YYYY\"\n",
        "author: \n",
        "  - Corrado Caudek\n",
        "monofont: inconsolata\n",
        "monofontoptions: scaled=.95\n",
        "parskip: on\n",
        "spacing: single\n",
        "engine: jupyter\n",
        "highlight-style: arrow\n",
        "pdf-engine: pdflatex\n",
        "format: \n",
        "    pdf:\n",
        "      toc: true\n",
        "      toc-depth: 2\n",
        "      number-sections: true\n",
        "      geometry: \"left=3cm,right=3cm,top=2.5cm,bottom=2.5cm\"\n",
        "      header-includes: |\n",
        "         \\usepackage{fancyhdr}\n",
        "         \\pagestyle{fancy}\n",
        "         \\fancyhead[L]{Syllabus di Psicometria 2024-2025}\n",
        "      bibliography: ../references.bib\n",
        "      cls: apa7.cls\n",
        "editor: \n",
        "  render-on-save: false\n",
        "---\n",
        "\n",
        "\n",
        "# Obiettivi Formativi\n",
        "\n",
        "L'insegnamento di Psicometria (B000286) introduce gli studenti alle competenze essenziali della Data Science applicata alla psicologia, fornendo strumenti per progettare, condurre e interpretare ricerche psicologiche. Attraverso l'uso pratico di R e del linguaggio probabilistico Stan, gli studenti impareranno a gestire dati complessi e costruire modelli statistici avanzati.\n",
        "\n",
        "Il corso combina teoria e pratica: ogni argomento è affiancato da esercitazioni e laboratori, per favorire l’applicazione immediata dei concetti appresi. L'obiettivo è fornire una formazione operativa, preparando gli studenti a utilizzare software e linguaggi di programmazione per l'analisi statistica, competenze fondamentali per il loro futuro professionale in psicologia.\n",
        "\n",
        "## Descrizione sintetica\n",
        "\n",
        "L'insegnamento offre un percorso formativo progressivo, guidando gli studenti dalla comprensione dei concetti fondamentali della statistica all'applicazione di tecniche avanzate di analisi dei dati. Attraverso una serie di moduli strutturati, gli studenti acquisiranno le competenze necessarie per esplorare, modellare e interpretare dati complessi in ambito psicologico.\n",
        "\n",
        "- **Introduzione a R per l'Analisi dei Dati**: Gli studenti saranno introdotti all’uso del linguaggio R, con particolare attenzione alla gestione e alla manipolazione dei dati. Il modulo prepara all’impiego di librerie avanzate per la data science, offrendo una base pratica per le analisi successive.\n",
        "\n",
        "- **Elementi di Teoria della Probabilità**: Questo modulo approfondisce i fondamenti della teoria della probabilità, tra cui la probabilità condizionata, le distribuzioni di probabilità (discrete e continue) e le caratteristiche delle variabili aleatorie. Tali conoscenze costituiscono il presupposto teorico per l'applicazione di metodi statistici.\n",
        "\n",
        "- **Analisi Esplorativa dei Dati (EDA)**: Gli studenti impareranno a esplorare i dati utilizzando strumenti di analisi descrittiva (media, moda, deviazione standard e intervallo interquartile). Saranno introdotte tecniche di visualizzazione quali istogrammi e grafici di dispersione, per identificare pattern e anomalie nei dati.\n",
        "\n",
        "- **Analisi Bayesiana**: Il modulo fornisce un’introduzione all’approccio bayesiano, evidenziandone i principi fondamentali e le applicazioni. Gli studenti utilizzeranno il linguaggio Stan per costruire modelli probabilistici e rappresentare l’incertezza, aggiornando le inferenze in base a nuove evidenze.\n",
        "\n",
        "- **Analisi Frequentista**: Questo modulo introduce i principi chiave dell’analisi frequentista, con particolare attenzione ai test di ipotesi nulla e agli intervalli di confidenza. Oltre a sviluppare competenze pratiche nell’esecuzione e interpretazione dei test, gli studenti esploreranno i limiti dell’approccio frequentista, in particolare nel contesto della crisi di replicabilità. Saranno inoltre discussi i principi dell’Open Science come risposta alle criticità emerse.\n",
        "\n",
        "- **Open Science**: Questo modulo introduce gli studenti ai principi di base delle Open Science che, nel contesto più generale del movimento di *Science Reform* affronta il tema del superamento delle criticità che hanno portato alla crisi della replicabilità dei risultati in psicologia [@].\n",
        "\n",
        "Il culmine del corso è rappresentato da una serie di report parziali che monitorano lo svolgimento del **Tirocinio Pratico Valutativo (TPV) PSIC-01/C – Psicometria**, che si svolge in parallelo. La formazione dei gruppi per Psicometria coincide con quella stabilita dalla Segreteria Didattica per il TPV. Gli studenti lavoreranno su analisi di dati relativi ad una recente pubblicazione scientifica psicologica, integrando conoscenze teoriche e applicazioni pratiche. Verranno valutate sia la qualità del lavoro svolto sia la capacità di lavorare efficacemente in team.\n",
        "\n",
        "## Filosofia Didattica\n",
        "\n",
        "In contrasto con gli approcci più tradizionali e teoricamente pesanti comuni nei corsi di analisi dei dati psicologici, il presente insegnamento adotta una filosofia didattica pragmatica e orientata alla pratica. L'obiettivo è superare le convenzioni di focalizzazione esclusiva su teorie e dimostrazioni matematiche per privilegiare l'apprendimento attivo attraverso l'uso di dati reali e strumenti di programmazione avanzati.\n",
        "\n",
        "Questo approccio permette agli studenti di acquisire competenze pratiche essenziali, enfatizzando l'uso del linguaggio R anziché l'impiego di formule matematiche complesse. Tale scelta rende il corso più accessibile a studenti con diverse basi di preparazione matematica e promuove una comprensione più profonda dell'interpretazione e dell'applicazione dei risultati statistici.\n",
        "\n",
        "R, con la sua crescente popolarità e le sue numerose librerie dedicate all'analisi statistica e alla data science, è stato scelto come strumento principale di questo corso [@hoffman2024ten]. Utilizzare R non solo prepara gli studenti all'utilizzo di uno dei linguaggi più richiesti nel campo della ricerca scientifica e dell'analisi dei dati, ma offre anche l'accesso a una vasta gamma di risorse online che possono essere utilizzate per un ulteriore approfondimento.\n",
        "\n",
        "Inoltre, il corso adotterà un modello didattico di [flipped classroom](https://it.wikipedia.org/wiki/Insegnamento_capovolto), dove gli studenti avranno l'opportunità di esplorare il materiale di studio autonomamente prima delle lezioni in classe. Questo permette di dedicare il tempo in aula a discussioni approfondite, risoluzione di problemi pratici e applicazioni dirette delle tecniche apprese, facilitando un ambiente di apprendimento interattivo e coinvolgente.\n",
        "\n",
        "# Materiali Didattici\n",
        "\n",
        "## Software Necessario\n",
        "\n",
        "### R\n",
        "\n",
        "R è un linguaggio di programmazione e un ambiente software progettato specificamente per il calcolo statistico e la grafica. È gratuito e open-source. Potete scaricarlo direttamente dal sito ufficiale: [The R Project for Statistical Computing](https://www.r-project.org/).\n",
        "\n",
        "### RStudio Desktop\n",
        "\n",
        "RStudio è un ambiente di sviluppo integrato (IDE) per R, che rende più agevole il lavoro grazie a una struttura organizzata per la scrittura di script, l’esecuzione di analisi e la visualizzazione dei risultati. La versione desktop è gratuita e disponibile per il download qui: [RStudio Desktop - Posit](https://posit.co/download/rstudio-desktop/).\n",
        "\n",
        "> **Nota**: Si consiglia di installare prima R e successivamente RStudio per assicurarsi che il software funzioni correttamente.\n",
        "\n",
        "## Testi di base\n",
        "\n",
        "Per una preparazione ottimale all'esame, è consigliato studiare attentamente i seguenti materiali:\n",
        "\n",
        "1.  [**Introduction to Probability**](https://www.routledge.com/Introduction-to-Probability-Second-Edition/Blitzstein-Hwang/p/book/9781138369917) [@blitzstein2019introduction]\n",
        "    - Le sezioni specifiche da approfondire sono indicate nella dispensa.\n",
        "    - La seconda edizione del libro è disponibile gratuitamente online su [probabilitybook.net](http://probabilitybook.net).\n",
        "2.  [**Bayes Rules! An Introduction to Applied Bayesian Modeling**](https://www.bayesrulesbook.com/index.html) [@Johnson2022bayesrules]\n",
        "    - Questo libro fornisce una panoramica completa sulla modellazione bayesiana applicata.\n",
        "    - Le sezioni da studiare sono dettagliate nella dispensa.\n",
        "3.  [**Statistical Rethinking**](https://xcelab.net/rm/statistical-rethinking/) [@McElreath_rethinking], i primi due capitoli.\n",
        "    - I capitoli 1 e 2 sono accessibili gratuitamente tramite il link sopra indicato.\n",
        "4.  **Materiale didattico del corso**\n",
        "    - Il materiale didattico del corso, illustrato durante le lezioni in aula e accessibile al seguente [sito](https://ccaudek.github.io/psicometria-r/), offre una trattazione approfondita degli argomenti del programma. Inoltre, un sito di supporto mette a disposizione numerosi esercizi pratici, corredati da istruzioni in R per svolgere le analisi previste per l’esame.\n",
        "5. [**Statistical Inference via Data Science: A ModernDive into R and the Tidyverse**](https://moderndive.com/v2/index.html), Second Edition. \n",
        "    - Le sezioni specifiche da approfondire sono indicate nella dispensa.\n",
        "6.  **Articoli scientifici selezionati**\n",
        "    - Si richiede un’attenta lettura dei seguenti articoli, disponibili nella sezione Moodle del corso:\n",
        "        a. Loken, E., & Gelman, A. (2017). Measurement error and the replication crisis. *Science*, *355*(6325), 584-585.\n",
        "        b. Amrhein, V., Greenland, S., & McShane, B. (2019). Comment: Retire statistical significance. *Nature*, *567*, 305-307.\n",
        "        c. Wasserstein, R. L., Schirm, A. L., & Lazar, N. A. (2019). Moving to a world beyond “p \\< 0.05”. *The American Statistician*, *73*(sup1), 1-19.\n",
        "        d. Open Science Collaboration. (2015). Estimating the reproducibility of psychological science. *Science*, *349*(6251), aac4716.\n",
        "\n",
        "Questi materiali sono fondamentali per sviluppare una solida comprensione degli argomenti trattati nel corso e per prepararsi efficacemente all’esame finale.\n",
        "\n",
        "Nei vari capitoli della [dispensa](https://ccaudek.github.io/psicometria-r/) vengono citati diversi articoli di approfondimento. Il contenuto di questi articoli è parte del programma d'esame esclusivamente per gli argomenti trattati a lezione o esplicitamente discussi nella dispensa.\n",
        "\n",
        "## Materiali supplementari\n",
        "\n",
        "I seguenti materiali supplementari sono forniti come risorse aggiuntive per coloro che desiderano approfondire gli argomenti trattati nella dispensa o consultare testi che presentano gli stessi contenuti da prospettive diverse.\n",
        "\n",
        "- I [video](https://github.com/rmcelreath/stat_rethinking_2024?tab=readme-ov-file) delle lezioni di Richard McElreath, basati sul suo libro *\"Statistical Rethinking: A Bayesian Course Using R and Stan\"*, sono altamente consigliati.\n",
        "- Il libro *Probability and statistics* [@schervish2014probability].\n",
        "- Il libro [Data Analysis for Social Science: A Friendly and Practical Introduction](https://press.princeton.edu/books/paperback/9780691199436/data-analysis-for-social-science) scritto da Elena Llaudet e Kosuke Imai (2022) offre un'introduzione accessibile all'analisi dei dati. \n",
        "- Il libro [Probability and Bayesian Modeling](https://bayesball.github.io/BOOK/probability-a-measurement-of-uncertainty.html) di Jim Albert e Jingchen Hu fornisce un'ottima introduzione alla statistica bayesiana ed è disponibile online.\n",
        "- Il libro [Bayesian Compendium (2nd ed.)](https://link.springer.com/book/10.1007/978-3-031-66085-6) di @vanOijen2024 presenta un'introduzione all'inferenza bayesiana chiara e accessibile, rendendo i concetti complessi comprensibili anche a lettori non esperti.\n",
        "\n",
        "# Guida allo Studio\n",
        "\n",
        "Il corso adotta la metodologia del **flip teaching**, un approccio didattico innovativo che favorisce l’apprendimento attivo e collaborativo. Il processo di apprendimento è organizzato in due fasi principali:  \n",
        "\n",
        "1. **Studio individuale**, per acquisire le basi teoriche e concettuali.  \n",
        "2. **Collaborazione in aula**, per approfondire, discutere e applicare quanto appreso.  \n",
        "\n",
        "## Studio Individuale  \n",
        "\n",
        "Prima di ogni lezione è fondamentale:  \n",
        "\n",
        "- **Studiare il materiale didattico assegnato**, disponibile sul sito del corso.  \n",
        "- **Svolgere gli esercizi assegnati su Moodle**. Gli studenti possono inoltre ideare esercizi personalizzati con strumenti come ChatGPT o Claude o cercare esercizi aggiuntivi online.  \n",
        "- **Preparare domande e dubbi** da discutere in aula.  \n",
        "\n",
        "Questa fase richiede un impegno individuale per costruire una comprensione solida dei concetti chiave. Gli esercizi proposti rappresentano sia un mezzo di autovalutazione sia una preparazione mirata per l’esame.\n",
        "\n",
        "## Partecipazione Collaborativa in Aula  \n",
        "\n",
        "La fase in aula mira a promuovere un apprendimento attivo e collaborativo. Durante le lezioni:  \n",
        "\n",
        "- Potrete **discutere e chiarire dubbi** emersi nello studio individuale.  \n",
        "- Parteciperete a **discussioni e lavori di gruppo** per analizzare esempi pratici ed esplorare argomenti d’esame.  \n",
        "- Sarete coinvolti nella **risoluzione di problemi pratici utilizzando il linguaggio R**.  \n",
        "\n",
        "Strumenti come il **pair programming** e progetti realistici vi aiuteranno a consolidare le competenze apprese, integrando teoria e pratica.  \n",
        "\n",
        "## Metodo di Studio Consigliato  \n",
        "\n",
        "Per ottenere il massimo dal corso, seguite questa sequenza:  \n",
        "\n",
        "1. **Studiate il materiale assegnato** per acquisire le basi teoriche.  \n",
        "2. **Analizzate il codice R** delle dimostrazioni pratiche per integrare teoria ed esempi concreti.  \n",
        "3. **Completate gli esercizi** associati a ogni lezione per valutare la vostra comprensione.  \n",
        "4. **Partecipate attivamente in aula**, ponendo domande, proponendo chiarimenti e contribuendo alle discussioni.  \n",
        "5. **Consultate i testi opzionali** indicati nel Syllabus per approfondimenti o prospettive alternative.  \n",
        "\n",
        "Questo approccio vi consentirà di padroneggiare il materiale didattico e affrontare con sicurezza l’esame finale.  \n",
        "\n",
        "### Supporto Virtuale e Collaborazione  \n",
        "\n",
        "Per superare eventuali difficoltà, sono incoraggiate modalità collaborative come il [pair programming](https://it.wikipedia.org/wiki/Programmazione_in_coppia). Inoltre, strumenti di **intelligenza artificiale (IA)** come ChatGPT o Claude possono offrire un valido aiuto, soprattutto per generare codice corretto e ridurre il carico cognitivo sui dettagli tecnici.  \n",
        "\n",
        "### Ruolo dell’IA nell’Apprendimento  \n",
        "\n",
        "L’IA può rappresentare un prezioso alleato per l’apprendimento, ma non sostituisce il coinvolgimento attivo. L’IA può semplificare la memorizzazione delle regole sintattiche, ma il pensiero algoritmico e la comprensione concettuale restano competenze essenziali. Utilizzare l'IA in modo passivo, limitandosi a richiedere soluzioni preconfezionate, inibisce la crescita professionale. Al contrario, impiegare l'IA come un tutor attivo, ponendo domande mirate e approfondendo i concetti, massimizza le potenzialità di questo strumento. Questo approccio non è limitato alla programmazione, ma può essere applicato a qualsiasi ambito di apprendimento.  \n",
        "\n",
        "# Valutazione dell'Apprendimento\n",
        "\n",
        "## Prove in itinere\n",
        "\n",
        "Saranno previste tre prove in itinere (quiz Moodle), che verteranno sull'intero programma del corso e avranno due livelli di difficoltà:\n",
        "\n",
        "1. **Domande di base**: Richiedono conoscenze fondamentali essenziali per la preparazione professionale. Gli errori su queste domande saranno fortemente penalizzati, con la possibilità di fallire la prova anche con pochi errori.\n",
        "2. **Domande di approfondimento**: Richiedono una comprensione più avanzata degli argomenti trattati. Gli errori su queste domande saranno penalizzati in modo meno severo rispetto a quelle di base.\n",
        "\n",
        "Ogni quiz Moodle avrà:\n",
        "\n",
        "- **10 domande di base**, ciascuna con un peso maggiore sul punteggio totale;\n",
        "- **10 domande di approfondimento**, che contribuiranno al restante punteggio.\n",
        "\n",
        "Le penalità saranno applicate come segue:\n",
        "\n",
        "- **domande di base**: -3 punti per ogni errore;\n",
        "- **domande di approfondimento**: -0.25 punto per ogni errore.\n",
        "\n",
        "## Criteri di Valutazione\n",
        "\n",
        "Gli studenti dovranno raggiungere un punteggio complessivo sufficiente nelle tre prove in itinere per superare il corso. **Il punteggio complessivo minimo richiesto è pari al 60% del punteggio totale.**\n",
        "\n",
        "Se il punteggio complessivo è insufficiente, i punti bonus non saranno applicabili. In caso di sufficienza complessiva, i punti bonus saranno sommati al punteggio totale su una scala in trentesimi.\n",
        "\n",
        "## Bonus\n",
        "\n",
        "Gli studenti potranno guadagnare fino a 2 punti bonus partecipando a un’esperienza di laboratorio opzionale (impegno di circa 5 ore). Per accedere al bonus, gli studenti devono:\n",
        "\n",
        "- ottenere un punteggio complessivo sufficiente nelle tre prove in itinere.\n",
        "- partecipare attivamente al laboratorio e completare le attività previste.\n",
        "\n",
        "Il bonus verrà sommato direttamente al voto finale in trentesimi.\n",
        "\n",
        "## Modalità d’esame\n",
        "\n",
        "Le prove in itinere saranno **a libri chiusi**, ma sarà consentito l’utilizzo di appunti cartacei, nei quali gli studenti potranno annotare le proprie note sull’uso del codice R. **L’uso di strumenti di intelligenza artificiale sarà rigorosamente vietato**. Durante le prove, sia intermedie che finali, gli studenti dovranno lavorare in modo autonomo: qualsiasi forma di collaborazione sarà considerata una violazione delle regole e non sarà tollerata.\n",
        "\n",
        "### Valutazione delle Prestazioni  \n",
        "\n",
        "Le prestazioni degli studenti saranno valutate secondo criteri assoluti. Gli esami, sia le prove intermedie che le sessioni ufficiali, si svolgeranno utilizzando **Quiz Moodle**, composti da domande a scelta multipla.\n",
        "\n",
        "## Studenti frequentanti\n",
        "\n",
        "Per essere considerati \"frequentanti\", gli studenti devono soddisfare i seguenti requisiti:\n",
        "\n",
        "- **Consegna dei report in itinere**: Devono essere consegnati tutti i report in itinere entro le scadenze stabilite, ricevendo un giudizio positivo per ciascuno di essi.\n",
        "- **Prove parziali**: È necessario sostenere le tre prove parziali programmate durante il semestre.\n",
        "\n",
        "### Dettagli sulle attività\n",
        "\n",
        "1. **Prove parziali**\n",
        "\n",
        "Gli studenti frequentanti saranno tenuti a completare tre prove parziali che si svolgeranno tramite *quiz Moodle*.\n",
        "\n",
        "- Gli studenti dovranno rispondere alle domande in ordine sequenziale, senza possibilità di tornare indietro o saltare domande.\n",
        "- Le domande saranno assegnate in modo casuale da un database, quindi i quiz varieranno tra gli studenti.\n",
        "- Gli studenti dovranno usare il proprio computer per partecipare.\n",
        "- I quiz richiederanno l’uso di R e dei pacchetti R indicati a lezione.\n",
        "\n",
        "2. **Report**\n",
        "\n",
        "Gli studenti frequentanti saranno suddivisi in gruppi, come indicato dalla Segreteria Didattica per il Tirocinio Pratico Valutativo. A ciascun gruppo sarà assegnato un articolo tra quelli indicati sul sito Moodle per i lavori di gruppo, assicurando che ogni gruppo lavori su un articolo diverso. I gruppi avranno due responsabilità principali: (a) redigere un report finale per descrivere il progetto (questo sarà valutato alla conclusione del TPV) e (b) completare i report in itinere per monitorare l’avanzamento (questi sono un requisito per gli studenti frequentanti dell'insegnamento di Psicometria).\n",
        "\n",
        "3. **Bouns (online tramite Google Forms):**  \n",
        "Gli studenti interessati alla partecipazione alle attività di laboratorio, che conferiscono un bonus di 2 punti (in trentesimi) dovranno inserire i propri dati nel modulo online disponibile su [Google Forms](https://docs.google.com/forms/d/e/1FAIpQLSc6gR4qNPjDBMgDvvtyxli9-Sg0tdAcw9mS0RlXHF5wpA_zJQ/viewform?usp=pp_url). Questo passaggio garantirà che tutte le informazioni siano raccolte in formato digitale, facilitando la gestione e l’organizzazione dei dati.\n",
        "\n",
        "### Valutazione Finale\n",
        "\n",
        "Gli studenti che avranno completato con successo tutti i report intermedi e partecipato alle attività richieste riceveranno una valutazione finale basata sui seguenti criteri:\n",
        "\n",
        "- **Prove in itinere**: ciascun quiz Moodle contribuirà con un peso di 0.3 al voto finale.\n",
        "- **Report in itinere**: La valutazione complessiva dei report in itinere contribuirà con un peso di 0.1 al voto finale. La valutazione del report includerà aspetti come la chiarezza dell'introduzione, la descrizione dei dati e dei modelli, la giustificazione dei priors, l'accuratezza dell'esecuzione del modello, la diagnosi di convergenza, le verifiche posterior predictive, il confronto tra i risultati ottenuti con l'analisi bayesiana e quelli ottenuti con il metodo frequentista.\n",
        "\n",
        "Il voto finale sarà calcolato come la somma pesata dei voti dei tre parziali e dei report in itinere. Per esempio, uno studente che ottiene 24 nel primo paziale, 29 nel secondo parziale, 28 nel terzo parziale e 24 nei report in itinere otterrà un punteggio finale di \n",
        "\n",
        "$$\n",
        "24 \\times 0.3 + 29 \\times 0.3 + 28 \\times 0.3 + 24 \\times 0.1 = 26.7 \\rightarrow 27/30.\n",
        "$$\n",
        "\n",
        "### Esperienza di laboratorio\n",
        "\n",
        "- **Bonus**: Gli studenti hanno l'opzione di guadagnare 2 punti bonus partecipando a un'esperienza di laboratorio (impegno di circa 5 ore). Questi punti saranno sommati al voto finale in trentesimi.\n",
        "\n",
        "Per iscriversi all'esperienza di laboratorio è necessario completare il modulo Google disponibile al seguente [link](https://docs.google.com/forms/d/e/1FAIpQLSc6gR4qNPjDBMgDvvtyxli9-Sg0tdAcw9mS0RlXHF5wpA_zJQ/viewform?usp=pp_url).\n",
        "\n",
        "- Nonostante non sia obbligatoria, l'esperienza di laboratorio offre l'opportunità di aumentare il punteggio e acquisire una visione pratica dei progetti di ricerca in psicologia.\n",
        "    - Si noti che, durante questo laboratorio, si adotteranno tecniche di analisi statistica per identificare comportamenti inappropriati come il \"careless responding\". In caso di comportamenti scorretti, gli studenti perderanno l'opportunità di guadagnare punti bonus e saranno sottoposti a un'integrazione orale obbligatoria per superare l'esame.\n",
        "\n",
        "## Studenti non frequentanti\n",
        "\n",
        "L'esame su tutto il programma si svolgerà durante le sessioni ufficiali d'esame. Sarà costituito da un Quiz Moodle con \n",
        "\n",
        "- **15 domande di base**, ciascuna con un peso maggiore sul punteggio totale;\n",
        "- **15 domande di approfondimento**, che contribuiranno al restante punteggio.\n",
        "\n",
        "L'esame avrà durata di un'ora. Sarà **a libri chiusi**, ma sarà consentito l’utilizzo di appunti cartacei, nei quali gli studenti potranno annotare le proprie note sull’uso del codice R.\n",
        "\n",
        "Affinché gli studenti possano partecipare all'esame, è necessario che portino con sé un computer portatile alla Torretta il giorno previsto per l'esame, come è richiesto anche per gli studenti che frequentano regolarmente le lezioni.\n",
        "\n",
        "Desidero sottolineare che il programma d'esame rimarrà invariato e sarà applicato uniformemente sia agli studenti frequentanti che a quelli non frequentanti.\n",
        "\n",
        "### Considerazioni aggiuntive\n",
        "\n",
        "- **Storico**: Negli anni accademici passati, la maggior parte degli studenti ha optato per il percorso \"frequentanti\", conseguendo risultati positivi.\n",
        "- Gli studenti sono incoraggiati a sfruttare questo percorso per ottenere una formazione pratica approfondita e un voto finale soddisfacente.\n",
        "- Gli studenti frequentanti che supereranno l'esame **dovranno** iscriversi al primo appello utile d'esame. Una volta iscritti, non saranno necessarie ulteriori azioni poiché mi occuperò personalmente della verbalizzazione e dell'inserimento del voto.\n",
        "\n",
        "# Ulteriori informazioni\n",
        "\n",
        "## Ricevimento\n",
        "\n",
        "Avendo diversi insegnamenti la stessa giornata, lascerò l'aula immediatamente dopo la fine della lezione. Resto comunque a vostra disposizione e sono facilmente raggiungibile tramite Moodle. Essendo un docente con un alto numero di studenti, vi chiedo cortesemente di evitare di contattarmi via e-mail e di utilizzare invece Moodle per organizzare eventuali incontri di gruppo. Durante queste occasioni, potremo interagire in modo tranquillo e produttivo attraverso Google Meet. Questo mi consentirà di rispondere alle vostre domande e fornire ulteriori chiarimenti in modo efficace e organizzato.\n",
        "\n",
        "## Comportamento in aula\n",
        "\n",
        "Nel contesto di questo corso, attribuiamo un'importanza cruciale alla considerazione reciproca. Invito calorosamente tutti gli studenti a partecipare attivamente alle discussioni in aula, poiché ciascuno di voi potrebbe avere opinioni diverse sugli argomenti trattati. L'apporto di prospettive differenti non solo è gradito, ma anche estremamente apprezzato, poiché arricchisce il dibattito e favorisce una comprensione più completa e diversificata delle tematiche in esame.\n",
        "\n",
        "Inoltre, è altrettanto importante mettere in discussione le idee degli altri, comprese le mie. Tuttavia, per garantire che le discussioni siano proficue, mi impegno a svolgere il ruolo di moderatore, assicurando che le idee vengano esaminate in modo tranquillo e rispettoso, e che gli argomenti vengano esposti in modo chiaro e logico.\n",
        "\n",
        "La partecipazione attiva e il rispetto reciproco durante le discussioni contribuiranno a creare un ambiente accademico stimolante e arricchente, che favorirà il vostro apprendimento e la crescita intellettuale. Pertanto, vi incoraggio vivamente a prendere parte attiva alle lezioni e a condividere il vostro punto di vista, contribuendo così a arricchire l'esperienza di tutti i partecipanti.\n",
        "\n",
        "## Norme relative all'uso della posta elettronica\n",
        "\n",
        "Desidero sottolineare l'importanza di un utilizzo diligente della posta elettronica nel contesto del nostro insegnamento. Di solito, mi impegno a rispondere prontamente alle e-mail degli studenti, ma vorrei porre l'accento su alcune considerazioni per ottimizzare questa forma di comunicazione.\n",
        "\n",
        "Innanzitutto, vorrei gentilmente richiamare la vostra attenzione sul fatto che molte delle informazioni che potreste cercare sono già disponibili sul sito web del corso. Prima di inviarmi una richiesta, vi prego di *consultare attentamente il materiale fornito sul sito web*. Questo eviterà duplicazioni e permetterà una gestione più efficiente delle comunicazioni.\n",
        "\n",
        "Per agevolare ulteriormente la vostra interazione con me, desidero ribadire alcuni punti cruciali:\n",
        "\n",
        "-   Il programma d'esame, le modalità di svolgimento dell'esame e i testi consigliati per la preparazione degli studenti non frequentanti sono disponibili sul sito web del corso.\n",
        "-   Per organizzare un incontro tramite Google Meet, vi invito a inviarmi un messaggio personale attraverso Moodle, che sarà uno strumento di gestione organizzativa delle riunioni. Preferisco, ove possibile, pianificare incontri di gruppo, ma qualora fosse necessario un colloquio individuale, potremo concordare un appuntamento \"privato\".\n",
        "\n",
        "Adottando queste pratiche, renderemo la nostra comunicazione più fluida ed efficiente, consentendoci di concentrarci maggiormente sul vostro apprendimento e sulla massimizzazione dei risultati durante le attività didattiche.\n",
        "\n",
        "## Politica sulla disonestà accademica\n",
        "\n",
        "L'integrità accademica rappresenta un principio fondamentale per garantire un corretto svolgimento del percorso formativo. Pertanto, desidero enfatizzare la disapprovazione di qualsiasi forma di comportamento disonesto. Vi esorto dunque ad astenervi dal:\n",
        "\n",
        "-   Utilizzare aiuti non autorizzati durante test in classe o nell'esame finale;\n",
        "-   Copiare, sia intenzionalmente che involontariamente, testo, struttura o idee da fonti esterne senza attribuire correttamente la fonte.\n",
        "\n",
        "La disonestà accademica non solo viola principi etici fondamentali, ma mina anche la credibilità e l'equità del processo di valutazione e dell'apprendimento stesso. Per questo motivo, mi impegno a far rispettare rigorosamente la politica accademica in vigore, che prevede misure adeguate in caso di violazioni.\n",
        "\n",
        "Nel perseguire la formazione accademica, è essenziale instaurare una cultura di onestà e rispetto delle regole, al fine di garantire un ambiente di apprendimento etico e proficuo per tutti i partecipanti. Sono fiducioso nel vostro impegno a mantenere un comportamento corretto e rispettoso degli standard di integrità accademica richiesti.\n",
        "\n",
        "## Politica sulle disabilità\n",
        "\n",
        "Nel caso in cui uno studente presenti bisogni educativi speciali, lo invito a comunicarmelo *in modo confidenziale* quanto prima. Assicuro il pieno rispetto del diritto alla privacy in materia, senza alcuna eccezione.\n",
        "\n",
        "## Considerazioni finali\n",
        "\n",
        "Come avviene in ogni corso, il successo degli studenti è principalmente determinato dal loro impegno durante il semestre. È essenziale chiedere aiuto ai compagni di classe e a me: non esitate a porre domande su ciò che non avete compreso o a verificare la vostra comprensione di un argomento.\n",
        "\n",
        "\\pagebreak\n",
        "\n",
        "# Bibliografia"
      ],
      "id": "c581600c"
    }
  ],
  "metadata": {
    "kernelspec": {
      "display_name": "Python 3",
      "language": "python",
      "name": "python3"
    }
  },
  "nbformat": 4,
  "nbformat_minor": 5
}