# Introduzione {.unnumbered}

Gli obiettivi di questo insegnamento riguardano i casi più semplici di inferenza statistica, cioè l’inferenza su una singola media, la differenza tra due medie, e l’analisi del modello di regressione lineare (bivariato e multiplo) con predittori sia quantitativi sia qualitativi. 

Tradizionalmente, l’inferenza su una media o sulla differenza tra due medie viene affrontata tramite il **test t di Student**, in un’ottica frequentista. In una prospettiva più moderna, tuttavia, questi argomenti possono essere inquadrati nel **framework generale del modello lineare**. Di conseguenza, in questa sezione della dispensa presenteremo il modello lineare sia dal punto di vista **bayesiano** sia **frequentista**, mostrando come l’inferenza su una o due medie rappresenti in realtà un caso particolare di questo impianto metodologico.